

نظام حالت نمایی در زبان هرزنی 

دکتر جهاندوست سبزعلیپور
عضو هیات علمی دانشگاه آزاد اسلامی واحد رشت


 چکیده:
زبان¬های دنیا برای نشان¬دادن روابط دستوری درون جمله از سه راه توالی واژه¬ها، مطابقه و حالت-نمایی استفاده می¬کنند. یعنی در زبان¬هایی ترتیب و توالی واژه¬ها نشان¬دهندۀ نقش آنها در جمله است، بعضی از زبان¬ها می¬توانند هسته یا وابسته¬ها را نشان¬دار کنند، زبان¬هایی که هسته را نشان¬دار می¬کنند از نظام مطابقه؛ و زبان¬هایی که وابسته¬ها را نشان¬دار می¬کنند از نظام حالت¬نمایی استفاده می¬کنند. در حالت¬نمایی گروه¬های اسمی خود به طریقی نشان¬دار می¬شوند و آن نشانه می¬تواند نقش آن¬ها را نشان دهد. زبان هرزنی (harzan-i) از جمله زبان¬های ایرانی شاخۀ شمال غربی است که روزگاری در اطراف مرند آذربایجان شرقی رایج بود و امروزه نشانه¬های بسیار کمی از آن برجای مانده است. این زبان برای نمایش روابط دستوری از حالت¬نمایی و نشان¬دار کردن وابسته¬ها در جمله استفاده می¬کند. مواد زبانی این تحقیق هم از نوشته¬های منوچهر مرتضوی و یحی ذکاء و هم  به طریق میدانی به دست آمد است. در منابعی اشاراتی به حالت¬¬های اسم در هرزنی شده، اما دراین مقاله سعی شده است حالت¬های مختلف فاعلی، مفعول¬ بی¬واسطه، مفعول¬ازی، مفعول دری، مفعول بایی و  اضافی بررسی شود. نتایج حاصله نشان می¬دهد که نظام حالت¬نمایی اسامی و نیز ضمایر هرزنی در حال و گذشته از نوع فاعلی- مفعولی است. 

کلید¬واژه¬ها: زبان¬های ایرانی، زبان هرزنی، حالت¬نمایی، فاعلی- مفعولی، حالت اضافی.
 
1- مقدمه
برای نشان دادن این که یک واژه در درون جمله چه نقشی دارد و ارتباطش با دیگر اجزای جمله چیست، زبان¬های مختلف دنیا از شیوه¬های متفاوتی استفاده می¬کنند. شیو¬ه¬های معروف و شناخته شده برای این تعامل كه اغلب زبان-های دنیا از آنها استفاده می¬کنند، توالی واژه¬ها، مطابقه و حالت¬نمایی است یعنی  هر زبانی از یک یا چند شیوه از این شیوه ها استفاده می¬کند تا نشان دهد ارتباط اجزای آن با هم چیست. و به عبارتی دیگر كدام اسم درون جمله فاعل و كدام مفعول مستقیم، مفعول غیرمستقیم و ... است. 
   در برخی زبان¬ها توالی واژه¬ها یا جایگاه یک موضوع درون جمله مشخص می¬سازد که آیا آن موضوع فاعل، مفعول، متمم و ... است. زبان انگليسي از اين شيوه براي نشان¬دادن فاعل و مفعول بهره مي¬برد. شیوۀ دیگر نشان¬دادن نقش-های دستوری، مطابقت یک یا هر دو نقش با فعل جمله است. اگر در جمله فعل را هسته و موضوع¬ها را وابسته بدانیم، زبان¬ها می¬توانند هسته یا وابسته¬ها را نشان¬دار کنند. آن زبان¬هایی که هسته جمله یا فعل را نشان¬دار می-کنند، از نظام مطابقه استفاده می¬کنند و آن زبان¬هایی که وابسته¬ها را نشان¬دار می¬کنند، از شیوۀ حالت¬نمایی استفاده می¬کنند. در حالت¬نمایی گروه¬های اسمی به طریقی نشان¬دار می¬شوند و آن نشانه یا علامت می¬تواند فاعل یا مفعول-بودن آن¬ها را نشان دهد. در این زبان¬ها هسته بدون نشانه باقی می¬ماند.  
    در این مقاله که به نظام حالت¬نمایی یکی از زبان¬¬های ایرانی شمال¬غربی یعنی هرزنی اختصاص دارد، سعی بر آن است با استفاده از مواد زبانی¬ای که اخیراً نگارنده از زبان هرزنی به دست آورده و نیز مواد زبانی موجود در آثار مرحوم مرتضوی و کارنگ، نظام حالت نمایی بررسی شود، تا نحوۀ نشان دادن حالت در این زبان مشخص شود. با بررسی این نظام در هرزنی ارتباط آن با دیگر شاخه¬های زبان¬های ایرانی بیشتر مشخص می¬شود. 
  در چند دهۀ گذشته اطلاعاتی از زبان هرزنی ثبت شده که کار محقق امروزی را آسان¬تر می¬کند، ویژگی خاص این زبان ارتباطش با زبان قدیم آذربایجان یا همان آذری است و هر چقدر از این زبان بیشتر بدانیم، شناخت ما از زبان آذری نیز بیشتر خواهد شد. امروزه به علت رایج نبودن و نداشتن گویشور چندان تحقیقی روی این زبان صورت  نمی¬گیرد، ولی مواد زبانی نسبتاً قابل اعتماد فوق¬الذکر مجال بررسی را به هر زبان¬شناسی می¬دهد تا بتواند از خیلی از زوایا به این زبان بنگرد. وجود معمّرینی از روستای گلین¬قیه می¬تواند مشکلات هرزنی را قبل از اینکه برای همیشه ناگشودنی باقی بماند، بگشاید.
رویکرد این مقاله  نگاه همزمانی و درزمانی به مقوله حالت است. دلیل انتخاب نگاه درزمانی یا تاریخی به نظام حالت زبان¬های کهن ایران این بوده است که روشن شود در زبان¬های ایرانی حالت چگونه بوده و چه نشانه¬هایی داشته است و امروزه چه نشانه¬هایی از آن احیاناً در هرزنی باقی مانده است و هدف از نگاه هم¬زمانی نیز توصیف نظام حالت در زبان هرزنی است. 
   این مقاله در شش بخش تنظیم شده است، بعد از مقدمه، در بخش دوم مقاله، روش¬های بیان حالت و ویژگی¬های آن در زبان¬های دنیا ذکر شده¬است. بخش بعدی مقاله با نگاهی اجمالی به بررسی سیر تاریخی حالت و حالت¬نمایی در زبان¬های ایرانی، دوره¬های باستان و میانه، می¬پردازد. بخش دیگر مقاله به بررسی نظام حالت و حالت¬نمایی در هرزنی اختصاص دارد. در بخش ششم نتیجه¬گیری آمده است. 

2- نظام حالت¬نمایی
زبان¬های دنیا ارتباط نحوی هسته یا فعل جمله را با گروه¬های اسمی با روش¬های مختلف توالی واژه¬ها، مطابقت دستوری و حالت¬نمایی نشان می¬دهند. همیشه بدین گونه نیست که یک زبان از یک روش برای بین حالت استفاده کند. یک زبان ممکن است از هر کدام از این روش¬ها و یا ترکیبی از آن¬ها استفاده کند. اما یک روش آن اصلی و بنیادی و بقیه تا حدی فرعی خواهند بود. به عنوان مثال زبان تاتی خلخال گاه از توالی واژه¬ها برای نشان دادن حالت استفاده می¬کند، گرچه اغلب از  حالت¬نمایی یا نشان¬دار کردن وابسته¬ها استفاده می¬کند:  در جملات:
hasan kar-ə «حسن کَر است»  و kar hasan-ə «کَر حسن است»، فقط توالی و یا ترتیب کلمات «حسن» و «کَر»، نشان دهندۀ ارتباط آنها با فعل است. اما در همین زبان در جملۀ :hasan-ə  mâsun bəza   (حسن محسن را زد) نه توالی و ترتیب کلمات بلکه نشان¬داری بیان کنندۀ حالت حسن (غیرفاعلی در ساخت ارگتیو) است. نظام بنیادی تاتی خلخال را می¬توان حالت¬نمایی دانست، گرچه گاه از توالی واژه¬ها نیز استفاده می¬کند.
در زبان¬هایی که از شیوه توالی واژه¬ها استفاده می¬کنند، هر گروه اسمی جایگاه ثابتی در جمله دارد؛ برای مثال در زبان انگلیسی، فاعل و مفعول دارای جایگاه ثابتی در جمله هستند و بر اساس جایگاه¬شان در جمله مشخص می¬شود که کدام¬ گروه اسمی فاعل و کدام مفعول است (تالرمن، 2011: 177). برای مثال:
 The chicken bit the snake. 
  در جمله فوق فقط توالی واژه¬ها است که نشان دهنده این است که the chicken  فاعل و the snake  مفعول است. در زبان¬هایی که از روش دوم استفاده می¬کنند، یک یا هر دو گروه اسمی هسته جمله با فعل جمله مطابقت دارند. معمولاً وندهایی که در مطابقه به فعل افزوده می¬شوند، نشان¬دهندۀ ویژگی¬هایی همچون شخص، شمار و جنس دستوری فاعل یا مفعول یا هر دو می¬باشند. وجود شناسه برای نشان¬دادن مطابقه فاعل و فعل در اکثر جمله-های فارسی نیز نشان¬دهنده این امر است (راسخ¬مهند، 1384: 1).
در روش سوم یا حالت¬نمایی، گروه¬های اسمی به نحوی نشان¬دار می¬شوند و همین نشانه، فاعل یا مفعول¬بودن آن¬ها را نشان می¬دهد. در زبان¬هایی که از این شیوه استفاده می¬کنند، گروه¬های اسمی یعنی وابسته¬های فعل نشان¬دار می¬شوند و فعل یعنی هسته جمله بدون نشانه باقی می¬ماند (تالرمن، 2011: 180). 

مثال (2) نمونه¬ای از زبان لاتین است که از حالت¬نمایی استفاده می¬کند (مثال¬ها از تالرمن، 2011: 180):
2) a. Puer-um    puella        audi-t.
        boy-ACC  girl:NOM  hear-Pres:3SG.
        ' The girl hears the boy.'
    b. Puella       puer-um   audi-t.
        girl:NOM boy-ACC hear-Pres:3SG.
        ' The girl hears the boy.'
توالی واژه¬ها در مثال (2) به این علت تفاوت ایجاد می¬کند که در لاتین، گروه¬های اسمی خود نشان می¬دهند که دارای چه رابطه¬ای با فعل جمله هستند و این کار را با نشانه¬ای که در کنار آن¬ها قرار می¬گیرد، انجام می¬دهند.
از بین روش¬های فوق، نظام حالت¬نمایی خود به چند شیوه تقسیم شده است (Comrie, 1978 : 332 , Dabir-moghaddam, 2012:33): 
1- زبان¬های فاعلی- مفعولی (nominative-accusative): در این زبان¬ها فاعل جمله لازم و فاعل جمله متعدی یکسان و متفاوت ازمفعول جمله متعدی نشانه می¬گیرند. 
2- زبان¬های خنثی (neutral): این زبان¬ها فاعل جمله لازم، فاعل جمله  متعدی و مفعول جمله  متعدی را به یک صورت نشاندار می¬کنند. 
3- زبان¬های کنایی- مطلق (ergative-absolutive): در این زبان¬ها فاعل جمله لازم و مفعول جمله متعدی یکسان و  متفاوت از فاعل جمله متعدی نشانه می¬گیرند.        
4- زبان¬های شبه¬خنثی (quasi-neutral): در زبان¬های شبه خنثی فاعل جمله متعدی و مفعول جمله متعدی یکسان و متفاوت از فاعل جمله  لازم نشانه می¬گیرند.                  
5- زبان¬های سه¬گانه (tripartite): این زبان ها برای هر یک از موضوعات اصلی (فاعل جمله لازم، فاعل جمله  متعدی و مفعول جمله  متعدی) نشانه¬ای مجزا دارند.
  
3- پیشینۀ بحث:     
کارنگ (1333) در «تاتی و هرزنی»، ذکاء (1336) در «گویش گلین¬قیه یا هرزنی»، مرتضوی (1341و 1342 در «فعل در زبان هرزنی»، اطلاعات مفید و خوبی در زمینه هرزنی به دست داده¬اند. دیگران نیز بطور موردی به ویژگی-هایی از زبان هرزنی اشاره کرده¬اند. ادیب طوسی (1348) در «بحثی در تطور گویش¬های ایرانی»، هنینگ (1954) در «زبان کهن آذربایجان» و مرتضوی (1336) در «نکته¬ای چند از زبان هرزنی» از آن جمله¬اند. سبزعلیپور (1390) در «پیرامون تاتی کلاسور»، بسیاری از ویژگی¬های تاتی کلاسور (از تاتی های اطراف تبریز) را معرفی کرده است.
 ادیب طوسی به وجود حالت¬های مختلف اسم در گویش¬های ایرانی نو اشاره کرده است: «در بعضی از لهجه¬ها نمونه صرف اسم¬ها دیده می¬شود، در زبان آسی  که از زبان¬های شرقی است و بسیاری از خواص زبان¬های کهن را حفظ کرده است، اسم در حالت¬های هفتگانه صرف می¬شود. در میان لهجه¬های غربی نیز نمونه صرف را در زبان هرزنی و اورامی می¬توان دید، برای مثال در گویش هرزنی در حالت مفعولی، مفعول منهی، مفعول فیهی، مفعول له، و مفعول عنه صرف می¬شود» (ادیب طوسی، 1348: 19).  
   یارشاطر  نیز هنگام بررسی گونه¬های تاتی خلخال ( گونه¬های کلوری و شالی )، از دو حالت فاعلی و غیرفاعلی در شکل مفرد نام برده (یارشاطر، 1959: 57) و در هنگام بررسی تاتی کجلی خلخال (یارشاطر 1960: 281 ) به این نکته اذعان نموده که اسم تاتی کجلی در حالت جمع نیز دو حالت متفاوت می¬گیرد. لُکوک (1383 : 479) نیز به وجود دو حالت فاعلی و غیرفاعلی گویش¬های آذری و تاتی معتقد است. 


4- حالت در زبان¬های ایرانی 
در این بخش جهت آشنایی به طور مختصر نظام حالت در زبانهای ایرانی ذکر می¬شود و غرض از ذکر آن در این بخش مقایسه¬ای اجمالی است با زبانی که قرار است در ادامه معرفی شود، چرا که نظام حالت زبان هرزنی به یقین از مجموع نطام¬های حالت زبان¬های ایرانی تبعیت می¬کند.
4-1 حالت در زبان¬های ایرانی باستان
در زبان¬های ایرانی دورۀ باستان نظام حالت بسیار فعال بوده و یک اسم یا صفت در حالت¬های مختلف نحوی شکل ویژه¬ای به خود می¬گرفته است. در اوستایی هشت حالت وجود داشته¬است و در این حالت¬های هشت¬گانه، جنس¬ها و شمارهای سه¬گانه با نشانه¬های مختلفی که به پایان اسم می¬پیوستند، مشخص می¬شدند و جامد و مشتق بودن، مذکر و مونث بودن، مفرد، مثنی و جمع بودن اسم نیز بر آنها تأثیرگذار بوده¬اند. به عنوان نمونه دو مثال از اوستا، yasna (یسن یا جشن/ مذکر) و  daēnā(دین/ مونث) ذکر می¬شود تا حالت¬های مختلف اسم در این زبان مشخص گردد (ابوالقاسمی، 1383: 31): 
	مذکر	مونث
حالت فاعلی  	yasn-ō	daēn-a
حالت حالت مفعولی  	yasn-am	daēn-mą
حالت مفعول بایی	yasn-a	daēn-aya
حالت مفعول برایی	yasn-āi	daēn-ayāi
حالت مفعول ازی	yasn-āţ	daēn-ayaţ
حالت مفعول دری	yasn-e	daēn-aya
حالت اضافی	yasn-ahe	daēn-ay
حالت ندایی 	yasn-a	daēn-e
    در زبان فارسی باستان نیز چنین حالت¬هایی برای اسم وجود داشت که در زیر صرف اسم  martiyā  (مرد) برای نمونه ذکر می¬شود (کنت، 1953: 60):   
فاعلی  	martiya
مفعولی  	martiyam
 مفعول بایی 	martiyaibiš
 اضافی	martiyānām
 ندایی	martiyā 
نمونه¬های زیر کاربرد حالت¬های ذکر شده را در جمله نشان می¬دهد:
در حالت فاعلی مفرد مذکر : Pasāva I martiya maguš āha Gaumāta nāma. DB.1 -36: 
(پس از آن مردی مغ بود گئومات نام). 
مفعولی مفرد مذکر :   avam utāšām I martiyam maθištam akunauš. : DB3-57 
    (او مردی را سردار آنها کرده بود). 
اضافی مفرد مذکر: ([او] که شادی مردم را آفرید).                  hya šiyātim adā martiyahyā. DNa 4: 
ندایی مفرد مذکر: martiyā hyā Auramazdāhā farmānā hauvtaiy gastā mā-θadaya.: Dna-56 
   (ای مرد فرمان اهورامزدا آن بنظر تو ناپسند نیاید).
اضافی جمع مذکر:      tyām imaišām martiyānām taumām uba(r)tām paribarā. :DB.4- 87 
(دودمان این مردان را خوب نگهداری کن).
مفعول بایی  جمع مذکر : :adam hadā kamnaibiš martiyaibiš avam … avajanam. DB 1- 56 
 (من با چند مرد او را ... کشتم).
   همۀ حالت¬های مورد استفاده در سانسکریت و اوستا در فارسی باستان نیز وجود دارد به استثنای دو مورد؛ حالت مفعول برایی از دستگاه صرفی زبان خارج شده است و به جای آن از حالت اضافی استفاده شده است و ساخت مفعول ازی که تحول آوایی پیدا کرده، گاه با مفعول بایی و گاه با مفعول دری هماهنگ شده است (همو: 57).  


4-2 حالت در زبان¬های ایرانی دورۀ میانه 
در زبان¬های ایرانی دورۀ میانه، حالت¬های مختلف اسم از بین رفته و فقط دو حالت مستقیم و غیرمستقیم باقی مانده است. به عنوان مثال در پارتی مقدم و نیز در فارسی میانه، اسم دارای دو شمار مفرد و جمع و دو حالت مستقیم (صریح) و غیرمستقیم (غیرصریح) بود. حالت مستقیم که بازمانده حالت نهادی باستانی بود، بر نهاد جمله و گاه بر مفعول مستقیم دلالت می¬کرد و حالت غیرمستقیم که بازماندۀ حالت اضافی باستانی بود، بر مفعول مستقیم و غیرمستقیم، مضاف¬الیه، متمم حرف اضافه و عامل در ساخت مجهول دلالت داشته¬است (رضایی باغ¬بیدی، 1388: 131 و 156). شواهد نشان می¬دهد که همین مقدار تمایز حالت نیز به تدریج در این دو زبان از بین رفته است، به گونه¬ای که در متون مانوی و فارسی میانه و زردشتی، حالت غیرمستقیم تنها در ضمیر منفصل اول شخص مفرد (غیرمستقیم man، مستقیم az) و اسامی خویشاوندی مختوم به -ar یافت می¬شود، مانند pidar (پدر)، mādar (مادر) (همو). مثال از پارتی (رضایی باغ بیدی، 1388: 53): 
 tō ay pid (فاعلی مفرد) čē imīn harwīn karišn. (af 1)              تویی پدر همۀ این آفرینش.
 ud nimāyān pidarā(غیرفاعلی جمع) n xwēbēh. ( cx2)              و بنمایانم پدران خویش را.  
 hāwsār dwāδis čihrag bāmēn čē pidar (غیرفاعلی مفرد) rōšn. (ah 1)
      همانند دوازده چهرۀ درخشان پدر روشنی.          

5- زبان هرزنی
زبان هرزنی از زبان¬های ایرانی شمال¬غربی است که با زبان¬های تالشی، تاتی، و سایر زبان¬های حوزۀ شمال غربی ارتباط دارد و شباهت¬هایی فراوان می¬توان بین آنها یافت. این زبان که از روزگار کهن در آذربایجان بوده، تا مدت¬ها در برابر زبان¬ها و عوامل بیرونی دوام آورده بود و تا چندی پیش در روستاهای گلین قیه¬، بابره، و کهن هرزن از توابع مرند در اطراف تبریز رایج بود ولی امروزه از رواج افتاده است. مرحوم مرتضوی، کارنگ، ذکاء و دیگران در چند دهۀ قبل اطلاعاتی از آن زبان فراهم کرده¬اند که این زبان را از فراموشی مطلق نجات داده و زمینه¬های تحقیق در مورد این زبان را برای آیندگان فراهم کرده¬اند.
 داده¬های زبانی این تحقیق به دو روش کتاب¬خانه¬ای و میدانی جمع¬آوری شده است. داده¬های کتاب¬خانه¬ای از مقاله-های مرتضوی تحت عنوان «نکته¬ای چند از زبان هرزنی» (مرتضوی، 1333)، «فعل در زبان هرزنی» (مرتضوی، 1341 و 1342) و «گویش گلین¬قیه» (ذکاء1336) جمع¬شده است و به دلیل کمبود جملات در این منابع، نگارنده مجبور شد خود با تلاش فراوان برای همین مقاله، جملاتی هرزنی از پیرمردی 85 ساله به نام عبدالرحمن ادبی که به نوعی آخرین بازمانده زبان هرزنی است، به دست آورد. در آغاز به هرزنی بودن زبان ایشان شک کردم که چگونه ممکن است کسی، به تنهایی، بعد از گذشت سال¬ها به این زبان حرف بزند، در حالی¬که طبق اعتقاد رایج این زبان دهه¬هاست که از بین رفته است، اما بعدها متوجه شدم که فقط این شخص نیست که هرزنی بلد است، خیلی از زنان و مردان گلین هرزنی بلندند، اما در حد لغت نه در حد جمله، یعنی نحو هرزنی را فراموش کرده¬اند و یا اصلا یاد نگرفته¬اند. این بود که جملات مورد نظر را نوشتم و از طریق خانم زکیه حاجی¬خدا زاده که خود اهل آنجا و ساکن مرند بودند، و ترکی نیز می¬دانستند، ترجمۀ هرزنی آن جملات را بدست آوردم. بعد از مقایسه با آثار مرتضوی و ذکاء به صحت این جملات پی بردم و کاملاً مشخص شد که زبان ایشان هرزنی است و این داده¬ها در حکم کیمیایی بودند که در این تحقیق به کارم آمدند. گرچه همانند اغلب زبان¬های از رواج افتاده به ناچار قسمت¬هایی از پازل یا جورچین تحقیق کامل نخواهد شد، اما همین مقدار از یک زبانی که دیگر وجود ندارد، بسیار غنیمت است. 
   در زمینه ارتباط زبان¬های ایرانی رایج در آذربایجان یارشاطر در ابتدا معتقد بود که: "لهجه¬های ایرانی که امروز در آذربایجان باقی مانده¬اند (هرزنی، کرینگانی و خلخالی) به خلاف آنچه مشهور شده، تصور نمی¬رود که بازماندۀ زبان قدیم آذربایجان «آذری قدیم» باشد. این لهجه¬ها، چنان¬که از مقایسه آنها برمی¬آید، باید از مشرق آذربایجان (طوالش) پس از استقرار زبان ترکی به بعضی از نقاط آذربایجان رفته باشد"(یارشاطر، 1336 : 37). او بعدها در ادامۀ مطالعات خویش (1354)، نظرش را اندکی تغییر داد و این احتمال را که این زبان¬ها از نقطۀ دیگری به این سامان سرایت کرده باشند، منتفی و اصالت آنها را در این منطقه مسلم دانست (یارشاطر، 1371: 396).
    از آنجا که زبان¬های ایرانی نو ادامۀ طبیعی زبان¬های دوره¬های میانه و باستان ایران هستند، انتظار می¬رود که نظام حالت آن¬ها به نوعی همسو با نظام حالت در گذشته باشد، از حالت¬های هشت¬گانه دورۀ باستان تنها دو حالت به اغلب زبان¬های دورۀ میانه رسیده و آن¬ها نیز در زبان¬هایی همچون پارتی (به عنوان نماینده¬ای از زبان¬های ایرانی شمال¬غربی) و پهلوی (به عنوان نماینده¬ای از زبان¬های ایرانی جنوب¬غربی) به تدریج از بین رفته است؛ به نظر می-رسد نباید انتظار داشت که اسم در زبان¬های ایرانی دورۀ میانه این حالت¬های مختلف خود را حفظ کرده باشد. با این حال نباید این فرض را از ذهن دور نگاه داشت که زبان¬هایی همچون هرزنی، تاتی، تالشی، و... بازمانده¬ای از زبان پارتی یا گاه مادی تلقی شده¬اند؛ بنابراین احتمال وجود شکل¬های مختلف اسم در نقش¬های متفاوت دستوری کمتر می¬شود و طبق پیش¬بینی و تحقیق اغلب محققین به دو حالت فاعلی و غیرفاعلی تقلیل می¬یابد. 




5-1 نظام حالت در زبان هرزنی
 
5-1-1 حالت اسم¬ها در زبان هرزنی
حالت اسم¬های هرزنی چه در زمان حال و چه در زمان گذشته از نوع فاعلی- مفعولی است، یعنی در این زبان فاعل فعل لازم و متعدی حال با فاعل فعل لازم و متعدی گذشته یکسان است و مفعول فعل متعدی حال با مفعول فعل متعدی گذشته یکسان است. 

وند¬های تصریفی زبان هرزنی را می¬توان چنین خلاصه کرد:
حالت	وند خاص آن حالت
فاعلی 	Ø
مفعول بی¬واسطه و مفعول به¬ای	-e/ -re
مفعول بایی 	-(e)hun
مفعول ازی 	-(y)iri / jiri
مفعول  دری	-(V)nda/-(V)ndâ
اضافی (مضاف الیه + مضاف)	-e   +  -ey

5-1-1-1حالت نهادی (Nominative)
در هرزنی حالت نهادی اسم هیچ حالت خاصی ندارد و همین بی¬شکل بودن آن  خود دلیلی است بر اینکه آن اسم در حالت نهادی است. در این زبان اسم در نقش¬های: فاعل فعل لازم در زمان حال، فاعل فعل متعدی در زمان حال، فاعل فعل لازم در زمان گذشته، فاعل فعل¬های متعدی در زمان گذشته، و نیز مفعول مستقیم فعل در زمان حال اگر نکره باشد، دارای حالت نهادی است. 
      فاعل فعل لازم در زمان حال:
حسن می¬آید.	hasan âmârâ.
کتاب در خانه است.	keteb kandava.
اگر در یک ظرف ماست باشد.	agar i övör- önda mös babey.
      فاعل فعل متعدی در زمان حال:
محمود در قرآن این آیه را می¬خواند.	mahmud qerun-ednâ en âya-re hunna bera.
احمد با درختان، خانه درست می¬کند.	ahmad raz-e ču-una kar gam könda.
     فاعل فعل لازم در زمان گذشته:  
حسن آمد.	hasan âmârâ.
زینب احمد را دید.	zeynab ahmadd-e vinjah.
احمد زینب را دید.	ahmad zeynabb-e vinjah.
از طرف خدا ندا رسید.	xuye taraf-jiri nidâ râsdâ.
   فاعل فعل¬های متعدی در زمان گذشته
گرما امسال انگورها را زود رسانید.	garm emsor üzim-un-e râv rösirja.
سقراط زهر را نوشید.	suqrât zahr-e yenjira.
سیل خیلی گندم¬ها را خراب کرد. 	sayl xayli gandum-e xarub kardiya.

  در زبان هرزنی اگر مفعول بی¬واسطۀ فعل در زمان حال نکره یا تعریف¬نشده باشد، به صورت بدون نشانه ظاهر می¬شود و دارای حالت نهادی است:
zeynab  raza kür kündana  non burja.	    زینب  برای کارگران باغ نان پخت.
     
5-1-1-2	حالت مفعولی بی¬واسطه (Accusative-)، مفعول به¬ای¬ (Dative)
مفعول بی¬واسطه و مفعول به¬ای در زبان هرزنی یک حالت مشترک دارند، که می¬توان به آن حالت غیرفاعلی هم اطلاق کرد. در این حالت اسامی هرزنی نشانۀ -(r)e می¬گیرند، یعنی اگر مختوم به مصوت باشند، به -re ختم¬ می¬شوند واگر مختوم به صامت باشند، به -e ختم می¬شود. همچنانکه در مثال¬های زیر می¬آید، مفعول بی¬واسطه و مفعول به¬ای در هرزنی در زمان حال و گذشته تفاوتی با هم ندارند. 
     مفعول فعل متعدی در زمان حال:
این گفته را به من بباموز !	en jöb-e mane ümüž.
من این کارها را بلد نیستم.	man en kör-un-e ni masde.
محمود در قرآن این آیه را می¬خواند.	mahmud qerun- ednâ en âya-re hunna bera
احمد را می¬شناسم.	ahmad-e sönösna.
    مفعول فعل¬های متعدی در زمان گذشته:
طاس را شکستم.	tos-e ses-mâ.
چوب را تکان دادم.	ču-re lövnesma.
من این حرف را می¬دانستم.	man en jöb-e zunusne berin.
سقراط زهر را نوشید.	suqrât zahr-e yenjira.
سیل خیلی آمد وگندم¬ها را خراب کرد.	sayl xayli âmârâ, gandum-e xarub kardiya.
  

مفعول به فعلهای لازم در زمان حال:
en üš-a da höltöl-e yenjah.	این آش را بده به بچه بخورد.
te eme üdam-e mavsa.	تو این حرف را به کسی نگو.

    مفعول به¬ فعلهای لازم در زمان گذشته:
man höltölun-e en dars-e ümütma	من به بچه این درس را آموختم.
dava-re ötčuna.	به شتر گفتند. (ذکاء،1336: 90)
5-1-1-3	 حالت مفولی ازی (ablative)
در این حالت اسم هرزنی نشانۀ –(y)iri می¬گیرد، به عبارتی وقتی اسامی مختوم به مصوت باشند، صامت میانجی  می¬گیرند. زمان فعل هیچ تأثیری در این حالت ندارد:
xuye taraf-jiri nidâ râsda.	از طرف خدا ندا  رسید.
čaman en kör-iri xabarem či-niya.	من از این کار خبر ندارم.

5-1-1-4	 حالت مفعولی بایی (instrumental)
نشانۀ این حالت در هرزنی -hun  است که به آخر اسم می¬پیوندد و اگر اسم مختوم به صامت باشد، واکۀ -e  قبل از آن ظاهر می¬شود. در این زبان، زمان فعل نقشی در حالت مفعول بایی ندارد یعنی در گذشته و حال هر دو یک حالت دارند. مفعول بایی فعل¬های لازم و متعدی در زمان حال و گذشته هیچ تفاوتی با هم ندارند:
man dadam-uhun en i hültül-unu mebodoram.	من با مادرم این بچه¬ها را نگه می¬دارم.
a man-e hun tehrun šeraniya	او با من به تهران خواهد رفت.
 te jalâl-e hun âmârâ čaman baremanda	تو با جلال آمده¬ای بر در من. 
man en javâhir-e išdanim gavim-hun javi gavey  ne bö nöre berin.
من این جواهر را با دهان خویش به دهان او نمی¬گذاشتم.


5-1-1-5	حالت مفعولی دری (locative)
نشانۀ حالت مفعول دری هرزنی  -(v)nda/ -(v)ndâ است (نک. مرتضوی، 1336 : 309). یحیی ذکاء به طور غیرمستقیم در تحقیق خود نشانۀ مفعول دری را در زبان هرزنی به صورت¬های  -(cə)nda/ -(cə)ndâ ضبط کرده است. در چند مثال¬ از مثال¬های ایشان قبل از -nda دو واج -cə آمده است (نک. ذکاء، 1336). در مثال¬هایی که نگارنده از هرزنی جمع¬آوری کرده است، -nda به چشم ¬می¬خورد:
mahmud qerun-endâ en âya-re hunna bera	محمود در قرآن این آیه را می¬خواند.
behešd-enda ne vindani.	در جنت نخواهی یافت.
merde kare-cənda nešta berin.	در خانه مرد نشته بود.
avon di-cənd en zuhun viri âmârâya babe.	در ده ایشان این زبان از یادها رفته است.
čama dinda yanaoy merdo hu xeyli kar bakondan.	در ده ما زنان بیشتر از مردان کار می¬کنند
5-1-1-6	 حالت اضافی (Genetiev)
در این زبان حالت اضافی دو نشانه دارد: یکی نشانۀ-e  که به مضاف¬الیه می¬پیونند، و دیگری  -ey که در آخر مضاف ظاهر می¬شود. تفاوت نشانۀ مضاف¬الیه با نشانۀ حالات مفعول بی¬واسطه و مفعولی به این است که در آن حالت اگر مختوم به مصوت باشد، همخوان -r قبل از آن ظاهر می¬شود ولی در این حالت حتی اگر اسم مختوم به واکه هم باشد، باز هیچ تفاوتی ایجاد نمی¬کند (برای این تفاوت نک. مرتضوی، 1333: 310).
meyxunâ osdunâ-y enda agar i sar vini	اگر بر آستانۀ میخانه سری بینی.
vel-e umr-ey	عمر گل
asb-e yahar-ey	زین اسب
همچنان¬که پیداست، در مثال اول که مختوم به مصوت است، وند خاصی اضافه نشده است. ولی اگر حالت مفعولی بی¬واسطه یا مفعولی به داشت، حتی اگر مختوم به مصوت بود، واج -r- ظاهر می¬شد. مانند:
ču-re lövnesma.	چوب را تکان دادم.
مرتضوی (1333) و ذکاء (1336) در بررسی حالت اضافی هرزنی، علامت¬های اضافی هرزنی را دو نشانه¬ ذکر کرده¬اند و اشاره¬ و شرحی بدان نیفزوده¬اند تا مشخص شود که اگر مضاف در نقش مفعولی به، یا مفعول بایی، یا مفعول دری قرار بگیرد، چه شکلی به خود می¬گیرد، اما از مثال¬هایی که در آن متن¬ها بود و نیز از شواهدی که اخیراً نگارنده از روستای گلین قیه جمع کرده ¬است، مشخص شد که گویا در زبان هرزنی وقتی عبارت مضاف و مضاف¬الیه در داخل جمله¬ نباشند، اغلب با هر دو نشانه ظاهر می¬شوند. مثلاً در جواب سوال«این چی است؟» بخواهند بگویند «زین اسب» می¬گویند: .asb-e yahar-ey یا بپرسند «این دست کیست»، جوابش «دست علی» باشد، می¬گویند: ali dast-ey، گرچه در ژرف¬ساخت این جملات مضاف نقشی به خود گرفته است. 
    درست است مضاف نقش و حالت نیست، بلکه هرکلمه¬ای که مضاف باشد، نقش و حالتی دارد که ارتباط مستقیمی با جایگاه نحوی آن در جمله دارد، در این مورد در هرزنی اگر اسم مضافی نهاد باشد، یعنی نقش نهادی داشته باشد، حالت نهادی به خود نمی¬گیرد، بلکه شکل مضافی می¬گیرد. به عنوان مثال در جملۀ:
حال برادرم خوب نیست.	börarem höl-e(y)  čoh niya.
دل نهاد است که در زبان هرزنی حالت نهادی نگرفته، بلکه حالت مضافی گرفته است. یعنی شده höl-ey، اگر حالت نهادی می¬گرفت، باید höl می¬شد. در جملات زیر نمونه¬های دیگری آمده است که در همه آنها مضاف در نقش نهادی است:
âvo vir čunuri vot-ey illatey ema.	علت فراموش کردن آنها این است.
a mö del-ey  möhrebânâ	دل آن ماه مهربان است.
čama gadim kar-e bar-e čooviya	در خانه قدیمی ما چوبی بود.
izzatim toxt-ey a osdunâ xok-ey babe bera.	سریر (تخت) عزت من آن خاک آستان می-بود.
در مثال آخر تخت و خاک هر دو مضاف هستند، که اولی در جمله اسنادی نقش مسندالیه و دومی نقش مسندی دارد و نقش مسندالیهی و مسندی هر دو در هرزنی بی¬نشانه است. در جمله زیر مشخص است که نقش مسندی در هرزنی بی¬نشان است:
agar i övör-önda mös buney.	اگر در یک ظرف ماست باشد.
börâr-em höl-e čoh niya	حال برادرم خوب نیست.
اسم مضاف هرزنی اگر در حالت مفعول¬بی¬واسطه، مفعول دری، مفعول ازی، مفعول¬ به¬ای و مفعول بایی باشد، نقش متناسب با جمله را به خود می¬گیرد، یعنی، برعکس حالت نهادی دیگر شکل مضافی نخواهد داشت. 
en hömsöl-e kürk-ün-e key orja?	این مرغ¬های همسایه را چه کسی آورده است؟	مفعول بی¬واسطه :
merde kare-čənda nešta berin.	در خانه مرد نشته بود.	مفعول دری :
ütma zeynabe katab-oyhu hiya maki	گفتم با کتاب¬های زینب بازی نکن.	مفعول بایی :
xuye taraf-jiri nidâ râsda.	از طرف خدا ندا رسید.	مفعول ازی :

5-1-1-7 حالت¬های اسم¬های جمع در هرزنی
نشانۀ اسم جمع در زبان هرزنی -oy و –un  است که به اسم¬های مفرد می¬پیوندد. نشانۀ جمع -oy بیشتر از دیگری کاربرد دارد  و اگر اسمی به مصوت ختم شود، یک صامت میانجی، [-y] قبل از علامت جمع ظاهر می¬شود:
مختوم به صامت	مختوم به مصوت
مرد	mert	mert-oy	 در خت	čü	čü-y-oy
زن	yan	yan-oy	کلاه	kölö	kölö-oy
کار	kör	kör-un	دیه (روستا)	di	di-y-un
در زیر نمونه¬هایی از کاربرد اسم¬های جمع در حالات مختلف نحوی نشان داده شده است. در هیچ یک از حالات مختلف نحوی، اسم جمع هرزنی تفاوتی با اسم مفرد ندارد.
حالت نهادی:
 اسم جمع هرزنی همانند اسم مفرد در حالت نهادی هیچ وند یا نشانۀای به خود نمی¬گیرد و همین بی¬نشان بودن خود نشانۀ نهادی بودن آن است:
آبها یخ بسته است.	âv-oy beyisdaya.
ترکان هر سال می¬آمدند.	terk-oy har sor mâre berut.
حالت مفعول بی¬واسطه:
من این کارها را بلد نیستم.	man en kör-un-e nimasde.
من بامادرم این بچه¬ها را نگه می¬دارم.	man dadam-hun na  i höltöl-on mebodarom
 حالت مفعول به¬ای:
من این کارها را به بچه¬ها یاد دادم.	man höltö-un-e en dars-e ümütma.
مفعول بایی
احمد با درختان، خانه درست می¬کند.	ahmad raz-e ču-un-a kar gam könda.
مفعول دری:
i pârâ di-yun-dâ kohorzâne zuhun-e qisa korde berut.
در پاره¬ای از دیه¬ها به زبان هرزنی گفتگو میکرده¬اند.
حالت اضافی(مضافی):
avon xeli-yoy en  zuhun-e ištančun höltöl-un-eyle nena ümüta
خیلی از آنها این زبان را به کودکان خودشان نیاموختند.


5-1-2 حالات ضمایر شخصی 
نظام حالت در ضمایر هرزنی چه در زمان حال و چه در زمان گذشته از نوع فاعلی- مفعولی است، یعنی در این زبان حالت فاعل فعل لازم و متعدی زمان حال با فاعل فعل لازم و متعدی زمان گذشته؛ و نیز مفعول فعل متعدی حال با مفعول فعل متعدی گذشته یکسان است. به عبارت دیگر نظام حالت هرزنی در اسم هیچ تفاوتی با ضمیر ندارد.  حالت¬های ضمایر هرزنی عبارتند از: 
 1- نهادی، 2- مفعولی بی¬واسطه و مفعول به¬ای، 3- مفعول ازی، 4- اضافی، 5- ملکی، 6- ضمیر متصل. در جدول زیر حالت¬های ضمایر هرزنی آمده است.

انــــواع ضمیـر	مفرد	جمع
	1	2	3	1	2	3
نهادی	man/čaman	te	a	āmā	šema	āvoy
مفعول بی¬واسطه/ مفعول به¬ای	mane	tere	ave	-	-	-
اضافی	čaman	ešde 	čavi	čâmâ/čama	šema	čavun
مفعول بایی	manehun	tehun	-	-	-	-
مفعول ازی	maniri	teiri	-	-	-	-
ملکی	čimeyin	ešteyin	aviki	čâmeyin	šemeyin	âvinki
ضمایر متصل 	-im	-ir	-i	-mun	-lun	-i
در هرزنی گاه ضمیر اول شخص مفرد اضافی čaman  به جای ضمیر نهادی به کار می¬رود . مانند:
من این کارها را بلد نیستم.	man en kör-un-e nimasde.
من از این کار خبرم نیست.	čaman en kör-iri xabarem či-niya.

همچنانکه معلوم است در هرزنی ضمیر اضافی و ملکی با هم تفاوت دارند. ضمیر اضافی در حالت مضاف¬الیه ظاهر می¬شود، ولی ضمیر ملکی خود می¬تواند حالت¬های مختلفی بگیرد (برای انواع ضمایر ملکی نک. ذکاء: 1336 :67). 
مثال¬هایی از حالات مختلف ضمایر در زبان هرزنی:
اول شخص مفرد:
نهادی	من از تو کوچکترم.	man teyiri vidihrövin.
مفعولی به	این حرف را به من بیاموز.	en jbe mane ümüž.
مفعول ازی	تو از من کوچکتری.	te maniri kālārāri.
مفعول بایی	او با من به تهران خواهد رفت.	a manehun tehrun šeraniya.
اضافی	احمد کنار دیوار باغ ما کار می-کند.	ahmad čama zohora kamzanda kör könda
  دوم شخص مفرد:
نهادی	تو با جلا آمده¬ای.	te jalālehun âmârâ.
معفول بی واسطه	من ترا خیلی دوست دارم.	man tere xeli böhöšden.
مفعولی به	من ایم حرف را به تو آموختم.	man en jöbe tere ümütma.
مفعولی بایی	من با تو به ده خواهم رفت.	man tehun di šeraninen.
مفعول ازی	من این حرف را از تو آموختم.	man en jöbe teiri ümütma.
اضافی	من از کار تو سر درنمیاورم.	man ešde körliri sar ne votden
سوم شخص مفرد:
نهادی (حال/آینده)	او با من به تهران خواهد رفت.	a man-hun tehrun šeraniya.
نهادی (گذشته)	او این انگورها را آورد خانه.	a(e) en nevoloh ürja kara.
اضافی	اسب او 	avi  osbey
اول شخص جمع:
نهادی 	ما می¬رفتیم.	âmâ šende berum.
اضافی	احمد کنار دیوار باغ ما کار می-کند.	ahmad čama zohora kamzanda kör könda
دوم شخص جمع:
نهادی (حال)	 شما رفته بودید.	šəma šera berur.
نهادی(گذشته) 	شما با آدم¬های بزرگی در این کوچه آشنا هستید.	šema kala ödamoy en koča sönösnoy.
سوم شخص جمع:
نهادی (حال)	آنها هر روز می¬روند تبریز.	avoy hor rö tövry bešordon
نهادی  (گذشته)		

در ادامه برای اینکه شکل ضمایر هرزنی در نقش¬های مختلف مشخص شود، چند نمونه مثال¬ از زبان¬هرزنی ذکر می-شود. 
مثال¬هایی برای فاعل فعل لازم حال:
من می¬روم صحرا .	man šeranin kafšan
تو از من بزرگتری.	te mani-iri kâlârâri.
او خواندن بلد نیست.	a hunde ni basde.
ما هیچ نمی¬دانیم.	âmâ hičči ne zunnesun.
شما ادمهای بزرگی این کوچه را می¬شناسید.	šemay kala ödamoy en kča sönösnoy. 
من از این کار خبرم نیست.		čaman en kör-iri  xabarem či-niya.
آنها می¬خواهند بیایند.	âvoy navesnot boyot.
فاعل فعل متعدی حال :          
من با ادم آموزنده سخن می¬گویم.	man ümütanda  ödamire jöb bö-öten.
تو اسم این زنها را میدانی؟	te en yanaoya nemoy nesnösönah.
مفعول فعل متعدی حال:
من ترا خیلی دوست دارم.	man tere xeli böhöšden
علی مرا نصیحت کن.	ali mana nasihat ka.
فاعل فعل لازم گذشته :
من شده¬ام	man bera-ma
تو شده¬ای	te bera-ra 
او شده¬ است	a bera-ya
ما  شده¬¬ایم	âmâ bera-munâ
شما شده¬اید	šemâ bera-runâ 
آنها شده¬اند	âvoy bera-yna
مفعول فعل¬ متعدی گذشته:	
مرا اگر زمانه سر افراز می¬داشت.	mane zamunâ sarafröz gatay bi.
بگو من اینها را نمی¬شناسم.	ovsa man ümüno nesnösönoh
فاعل فعل¬ متعدی گذشته:
من بسته¬ام.	man bəsd-âmâ
تو بسته¬ای .	te bəsd-ârâ
او بسته¬ است.	a bəsd-âya
ما بسته¬ایم.	âmâ bəsd-âmunâ
شما بسته¬اید.	šemâ bəsd-ârunâ
آنها بسته¬اند.	âvoy bəsd- âyna
 همچنانکه در مثال¬ها نیز پیداست، ضمایر هرزنی به طور کلی از نظام حالت فاعلی - مفعولی برخوردارند.

6- نتیجه¬گیری
 با توجه به داده¬های نه چندان کامل و راضی کننده¬ای که از زبان هرزنی به دست آمده است، نتایج تحقیق روی زبان هرزنی را می¬توان به این شرح بیان کرد: در زبان هرزنی نظام حالت¬نمایی وجود دارد. حالت اسم¬های هرزنی چه در زمان حال و چه در زمان گذشته از نوع فاعلی- مفعولی است، یعنی در این زبان فاعل فعل لازم و متعدی حال با فاعل فعل لازم و متعدی گذشته یکسان است و مفعول فعل متعدی حال با مفعول فعل متعدی گذشته یکسان است. 
در این زبان ضمایر نیز همانند اسم¬ها حالت فاعلی- مفعولی دارند. 
      در این زبان حالت¬های مختلف نهادی ، مفعول¬ بی¬واسطه، مفعول¬ازی، مفعول دری، مفعول بایی، اضافی وجود دارد. حالت¬نمای مفعول بی¬واسطه/ مفعول به¬ای هرزنی -e، مفعول بایی -hun، مفعول ازی -iri، مفعول دری–(v)nda /-(v)ndâ است. در حالت اضافی اسم¬ هرزنی دو نشانه می¬گیرد: یکی نشانۀ -e که به مضاف¬الیه می¬پیوندد و دیگری نشانۀ -ey که به مضاف می¬پیوندد. شکل مضاف هرزنی از جمله¬ شکل¬هایی است که در دیگر زبان¬های ایرانی شمال غربی کمتر رایج است. این شکل فقط در نقش نهادی و یا  به شکل ترکیب به کار می¬رود یعنی وقتی  خارج از جمله است.
     در هرزنی ضمایر همانند اسم¬، حالت¬های مختلفی دارند. نظام حالت ضمایر هرزنی چه در زمان حال و چه در زمان گذشته فاعلی- مفعولی است. ضمایر ملکی و اضافی در هرزنی دو شکل متفاوت دارند. اسامی خانوادگی دارندۀ حالت¬نمای -ar در حالت غیرفاعلی که در دیگر زبان¬ها از جمله تاتی و تالشی یافت ¬می¬شود در داده¬های هرزنی یافت نشد. 
 
 منابع: 

  ابوالقاسمی، محسن. (1383). دستور تاریخ زبان فارسی. تهران: انتشارات سمت.
ادیب طوسی، محمد امین. (1348). « بحثی در تطور گویشهای ایرانی ». نشریه دانشکده ادبیات و علوم انسانی دانشگاه تبریز , 
ذکاء، یحیی (1336)، « گویش گلین قیه یا هرزندی»، فرهنگ ایران زمین 5 ، صص 51-92.
راسخ¬مهند، محمد (1384). « نشانه مطابقه مفعولی در فارسی»، در مجموعه مقالات نخستین همایش انجمن زبان¬
    شناسی ایران، به کوشش مصطفی عاصی، ص 275- 285. 
رضایی باغ بیدی، حسن. (1388). تاریخ زبانهای ایرانی. تهران: مرکز دایره المعارف بزرگ اسلامی.
سبزعلیپور، جهاندوست (1390)، «پیرامون تاتی کلاسور» مجله زبان و ادب فارسی، نشریه دانشکده ادبیات و علوم انسانی دانشگاه تبریز، سال 54 شمارۀ 223: صص 89-113.
کارنگ، عبدالعلی (1333)، تاتی و هرزنی دو لهجه از زبان باستان آذربایجان، تبریز، انتشارات اسماعیل واعظ پور.
لُکوک، پیر. (1383). «گویش¬های حاشیه دریای خزر و گویش¬های شمال غرب ایران». راهنمای زبانهای ایرانی, 489-515.
مرتضوی، منوچهر (1333) «چند نکته از زبان هرزنی»، نشریه دانشکده ادبیات تبریز، 6 ، صص 304- 314.
----------- (1341 و 1342) «فعل در زبان هرزنی»، نشریه دانشکده ادبیات تبریز، 14 ، صص 543- 588  و 14، صص 61-97. 
یارشاطر، احسان. (1371). « آذری». زبان فارسی در آذربایجان , 391-404.
  ----------. (1336).«زبانها و لهجه¬های ایرانی. مجله دانشکدۀ ادبیات دانشگاه تهران، سال پنجم، شماره¬های اول و دوم، صص 11-48.
Comrie, B. (1978), Ergativity. In W. Lehman (ed.), Syntactic Typology, Sussex:       The Harvester press.
Dabir-Moghaddam, M. (2012), linguistic Typology: An Iranian perspective, Jurnal of Universal Language, V.13, N. 31-70.
Hening. W.B (1954), The ancient language of Azerbaijan, TPhS, pp: 157- 177.
Kent, R. (1953). Old Persian. Tehran: Tahuri.
Tallerman, Maggie (2011). Understanding Syntax. London: Hodder Education.
Yarshater, E. (1959). “The Dialect of Shāhrud(khalkhāl)”. BSOAS , 52-58.
------------ (1960). “The Tāti Dialect of kajal”. BSOAS , 275-286.





